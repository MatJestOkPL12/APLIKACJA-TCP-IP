Opis

Podczas laboratorium należy zbudować aplikację działającą w środowisku rozproszonym, wykorzystującą do komunikacji gniazda TCP/IP obsługiwane za pomocą klas ServerSocket oraz Socket. Dokładniej - należy zaimlementować mały systemu, w którego skład wejdą podsystemy uruchamiane równolegle (na jednym lub na kilku różnych komputerach). Zakładamy, że system będzie pełnić rolę symulatora sieci rzecznej ze zbiornikami retencyjnymi. Napływ wody do danego zbiornika wynika z tego, ile wody niosą odcinki rzeczne wpadające do tego zbiornika. Dany ocinek rzeczny niesie tyle wody, ile wypływa ze zbiornika powyżej (jeśli taki jest) oraz ile wody przynoszą opady atmosferyczne występujące w jego zlewni. Dla uproszenia można założyć, że woda wypływająca z jakiegoś zbiornika pojawia się na końcu odcinka rzecznego z opóźnieniem oraz w takiej samej objętości, w jakiej wypłynęła z tego zbiornika (bez modelowania "fali", opóźnienie jest proporcjonalne do długości odcinka rzecznego), zaś wody z opadów atmosferycznych pojawiają się "natychmiast". Wielkości przepływów tych wód wyrażane są w m3/s, opóźnienie wyraża się w h. Każdy zbiornik retencyjny "i" ma zdefiniowaną maksymalną pojemność "V_i". Posiada też zasuwy, których otwarcie bądź domknięcie pozwala sterować wielkością zrzutu wody "d_i" (m3/s). Stopień zapełniania danego zbiornika można wyliczyć w interwałach czasu na podstawie tego, co się w nim znajdowało oraz różnicy między wielkością napływu i zrzutu wody. W przypadku przepełnienia zbiornika następuje zrównanie zrzutu wody z napływem
